## 1. Úvod
Bitcoin jsou elektronické peníze, které si můžou uživatelé internetu posílat bez prostředníka, např. banka. Byl navržen tak, aby se nikomu nevyplatilo podvádět. Díky tomu není kontrolovaný jednotlivcem, skupinou ani státem.

Jde o komplexní systém, který není těžké pochopit. Pro vysvětlení Bitcoinu vznikají samostatné publikace, např. [Vynález jménem Bitcoin *(zdarma)*](https://braiins.com/blog/vynalez-jmenem-bitcoin) nebo [dětská kniha Bitcoinové peníze *(zdarma)*](https://braiins.com/blog/bitcoinove-penize).‍

Nekupujte bitcoin s myšlenkou, že z vás udělá milionáře. Investujte pouze tolik, kolik jste ochotni ztratit. Stránky mají pouze vzdělávací charakter – nejedná se o investiční rady.

Pokud máte radši videa, podívejte se na [Úvod do Bitcoinu od Bitcoinovýho kanálu](https://www.youtube.com/watch?v=Z92ADb5i42s&list=PLiD1OrtvRy70RQ8k5HH0E3vHQPpEIJJhZ) na YouTube (česky).

### Doporučená videa
- [Co je Bitcoin a blockchain? (19 minut)](https://www.youtube.com/watch?v=KSKY1P9qLk4&list=PLiD1OrtvRy70RQ8k5HH0E3vHQPpEIJJhZ&index=5)
- [Těžba kryptoměn (20 minut)](https://www.youtube.com/watch?v=aSlEaZFoJmU&list=PLiD1OrtvRy70RQ8k5HH0E3vHQPpEIJJhZ&index=21)
‍- [Kdo a jak může měnit Bitcoin? (15 minut)](https://www.youtube.com/watch?v=z7e1Dw-0aEk&list=PLiD1OrtvRy70RQ8k5HH0E3vHQPpEIJJhZ&index=32)

___

## 2. Nákup
Bitcoin koupíte na burze nebo ve směnárně. Na burze máte možnost „smlouvat“. Ve směnárně kupujete bitcoin za kurz, který vám směnárna vypíše.

**Pokud umíte anglicky**, tak se obecně doporučuje nakoupit ve směnárně [**Coinbase** *(coinbase.com/join/kukla_g6)*](https://www.coinbase.com/join/kukla_g6), protože má nejpřehlednější stránky.

Výše uvedený odkaz je pozvánka. Když se přes ní zaregistrujete a nakoupíte alespoň za 100 dolarů, dostanete vy i autor těchto stránek bitcoin v hodnotě 10 dolarů zdarma.

**Pokud neumíte anglicky**, zkuste např. české směnárny [**Simple Coin** *(simplecoin.eu)*](http://simplecoin.eu) nebo [**Anycoin** *(anycoin.cz)*](https://www.anycoin.cz). Nehledejte mezi nimi zásadní rozdíly. Vyberte si tu, která vám osobně přijde sympatičtější.

Nejedná se o reklamu, ale o upřímný názor autora stránek. Jakmile budete Bitcoinu rozumět, nebojte se vyzkoušet i jiné služby, např. burzu Binance.

___

## 3. Peněženky
Vytvořením účtu na burze nebo směnárně jste si v podstatě založili nový „bankovní účet“, na který se vám uloží všechen nakoupený bitcoin. Jenže v této podobě to stále není váš bitcoin. Podobně jako když nakoupíte v eshopu a nevyzvednete si svůj balíček.

Abyste ho reálně vlastnili, potřebujete peněženku, kam ho převedete. Existují dva druhy peněženek. Hardwarové (fyzické zařízení) a softwarové (aplikace ve vašem počítači nebo mobilu).

S výběrem peněženky a převodem bitcoinu ze směnárny na peněženku vám pomůžou [často kladené otázky](#penezenky-faq).

### Zabezpečení peněženky
Při prvním zapnutí peněženky vám peněženka vygeneruje tzv. seed phrase o délce 12 až 24 slov. Seed phrase je unikátní seznam slov, díky kterým můžete obnovit přístup ke ztracené peněžence. **Nikdy nikomu nesdělujte svůj seed**.

Seed phrase opište ručně na papír a zalaminujte, nebo vyražte razníkem do plechu. Nefoťte ho mobilem, neposílejte e-mailem, netiskněte – jednodušě nikdy neuchovávejte v elektronické podobě.

### Doporučená videa
• [Klíče a peněženky (11 minut)](https://www.youtube.com/watch?v=4CqyY53dDJU&list=PLiD1OrtvRy70RQ8k5HH0E3vHQPpEIJJhZ&index=20)
• [Bezpečná práce s peněženkou (15 minut)](https://www.youtube.com/watch?v=55sn9T7QNbQ&list=PLiD1OrtvRy70RQ8k5HH0E3vHQPpEIJJhZ&index=55)

___

## 4. Prodej a převod
Pokud chcete někomu poslat Bitcoin ze své peněženky, stačí požádat protistranu o adresu. Ideálně v podobě QR kódu (vyfocený nebo jako snímek obrazovky – ale do peněženek jde zadat i ten dlouhý řetězec znaků), naskenovat, ověřit odesílanou částku, nastavit poplatek a poslat.

Poplatek, kolik bude transakce stát, závisí na vytíženosti bitcoinové sítě. Může to být tedy 2 koruny, ale taky 200 korun.

Pokud jste se už naučili základy o Bitcoinu a chcete levnější a rychlejší transakce, omrkněte technologii Lightning network.

___

## 5. Co dál?
Připravuje se.